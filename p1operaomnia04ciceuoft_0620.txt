612 D E F A T O
est tolerabilis. Itaque contendit omnes nervos Chrysippus,
ut persuadeat, omne ἀξίωμα aut verum esse, aut falsum. Ut
enim Epicurus veretur, ne, si hoc concesserit, concedendum
sit, fato fieri, quaecumque fiant: (si enim alterutrum ex aeter-
nitate verum sit, esse id etiam certum : et, si certum, etiam
necessarium : ita et necessitatem, et fatum confirmari putat)
sic Chrysippus metuit, ne, si non obtinuerit, omne, quod
enuntietur, aut verum esse, aut falsum, 23 non teneat, omnia

22 fato fieri, et ex causis aeternis rerum futurarum. Sed Epicu-
rus declinatione atomi vitari fati necessitatem putat. Itaque
tertius quidam motus oritur 24 extra pondus et plagam, cum
declinat atomus intervallo minimo. id appellat ἐλάχιστον.
Quam declinationem sine causa fieri si minus verbis, re cogi-
tur confiteri. non enim atomus ab atomo pulsa declinat.
nam qui potest pelli alia ab alia, si gravitate feruntur ad per·-
pendiculum 2⁵ corpora individua, rectis lineis, ut Epicuro
placet? sequitur enim, ut, si alia ab alia numquam depella-
tur, ne contingat quidem alia aliam. ex quo efficitur, 26 ut jam

23 si sit atomus, eaque declinet, declinare sine causa. Hanc

P· 1⁴¹⁵· rationem Epicurus induxit ob eam rem, quod veritus est, ne,

a’si semper atomus gravitate ferretur naturali, ac necessaria,
nihil liberum nobis esset, cum ita moveretur animus, ut ato-
morum motu cogeretur. Hinc Democritus, auctor atomo-
rum, accipere maluit, necessitate omnia fieri, quam a corpo-
1 l ribus individuis naturales motus avellere. Acutius Carneades,
qui docebat, posse Epicureos suam causam sine hac com-
menticia declinatione defendere. nam cum doceret, esse posse
quendam animi motum voluntarium, id fuit defendi melius,
quam introducere declinationem, cujus praesertim causam
27 reperire non possent. quo defenso, facile Chrysippo pos-
sent resistere. Cum enim concessissent, motum nullum esse
sine causa, non concederent, omnia, quae fierent, fieri causis
antecedentibus. voluntatis enim nostrae non esse causas ex-

24 ternas et antecedentes. Communi igitur consuetudine ser-
monis abutimur, cum ita dicimus, velle aliquid quempiam
aut nolle sine causa. ita enim dicimus, sine causa, ut dica-

23 non teneat, omnia f.f.] In hoc lo-
eo variant libri scr. et edd. quod ipse
edidi cum P. Victorio, consentit rei et
latinitati t quod et vidit Davisius, qui
pariter sic edidit. Sic habuit Ms. in m.
ed. L. In edd. recentioribus additur
possint, quod nec constructio orationis
patitur.

24 extra pondus e! plagam] i. e. aber-
rans a perpendiculo, quo feruntur atomi
nisu suo.

25 corpora individua] Hoc suspectum
est Davisio, jure.

26 utjam si sit atomus] Haesit hic pri-
mus Manutius, voluitque si deleri. Oli-
veto idem placuit, qui et ab Ascensiana
abesse dicit, sc. secunda. nam in pri-
ma est ut in superioribus. sed sine ea
particula non constat ratio. Ceterum
τῷ ut non consentit declinare, legen-
dumque est declinet. omnino locus in
libris est vitiosus.

27 reperire non possent] Sic Ms. Guelf.
non possunt, ut est vulgo. nec aliter po—
stulat latinitas.

