M. TULLII CICERONIS

DE

FINIBUS
BONORUM ET MALORUM

AD

BRUTUM
LIBER QUINTUS.

*—

ARGUMENTUM.

Quas superiorilibro ipse partes susceperat Cicero, eas hoc libro M. Pisoni
imponit, ut, cum ipse veteris Academiae et Peripateticorum rationem,
impugnata Stoica, defendisset, hic nunc omnem illam rationem explana·
ret. Et facile quidem intelligitur, quae Piso hic disputare fingitur, ea
Ciceroni placuisse ipsi, tum, quod eandem rationem superiori libro Stoicae
praeposuerat, tum vero quod ipsa ratio explicandi est longe illa venu- ⁴
stior et ornatior, qua libro primo et tertio usus est, cum aliena e Tor-
quati et Catonis personis disputaret. Ea enim fere felicius in hoc ge-
nere succedunt, quae ipsi probamus. Itaque etiam illud accidit Ciceroni,
ut c. 8. oblivisceretur, Pisonis esse illam disputationem, et, se hic dispu-
tare, significaret. Nam in ipso illo Pisonis sermone, plane aliena ab
ejus persona Ciceroni exciderunt haec .· Quando igitur et de voluptate
curn Torquato (L. II.) et de honestate—cum Catone (L. IV.) est
disputatum &a quae profecto Pisoni minime, sed Ciceroni ipsi potius
conveniunt. Nam quod in fine hujus libri c. 26. sq. quaedam in Peri-
patetica ratione reprehenduntur .· ea non ad summam rei pertinent3 cum
non tam ipsa sententia reprehendatur, quam quod inconstans quodam-
modo, nec satis consentiens omnibus partibus sit Peripatetica ratio, quae
cum doceat, alia esse prater virtutem bona, tamen sapientem semper
beatum, etiam in dolore ct paupertate putet. Praemissis autem disputa-
tioni Platonis, Academicorum veterum, et Peripateticorum laudibus
c. 3. 4. et commemoratis omnibus de summo hono sententiis, quarum sex
simplices sunt, tres omnino junctae et duplices3 rejectis ceteris, illam ex-
ponendam confirmandamque suscipit Piso, in qua Aristotelem inprimis,
ejusque filium Nicomachum, in plerisque etiam Theophrastum adhibere
possit, quae eadem est cum ea, quam Academia vetus tenuit c. 5-8. Fa·
cto erga, ex instituto veterum emnium, a primis naturae exponendis-ini-
tio, hunc finem bonorum ex iis exsistere dicit .· Secundum naturam vi-
vere, sic affectum, ut optime affici possis, ad naturamque accom-

