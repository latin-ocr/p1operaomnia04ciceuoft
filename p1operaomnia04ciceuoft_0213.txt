LIBER QUINTUS. · 205

poetice loquar) praetermissa sit. Quinetiam, cum de rerum b.

initiis, omnique mundo 14 locuti essent, ut multa non modo
probabili argumentatione, sed etiam necessaria mathematico-
rum ratione concluderent ε maximam materiam ex rebus per
se investigatis ad rerum occultarum cognitionem attulerunt.
Persecutus est Aristoteles animantium omnium ortus, victus,
figuras. Theophrastus autem stirpium naturas, omniumque
fere rerum, quae e terra gignerentur, causas atque rationes,
qua ex cognitione facilior facta est investigatio rerum occul-
tissimarum. Disserendique ab iisdem non dialectice solum,
sed etiam oratorie praecepta sunt tradita: ab Aristoteleque
principe de singulis rebus in utramque partem dicendi exer-
citatio est instituta, ut non contra omnia semper, sicut Arce-
silas, diceret, et tamen, ut in omnibus rebus, quidquid ex
utraque parte dici posset, expromeret. Cum autem tertia
pars bene vivendi praecepta quaereret, ea· quoque est ab iis-
dem non solum ad privatae vitae rationem, sed etiam ad re-
rumpublicarum rectionem relata. 1⁵ omnium· fere civitatum,
non Graeciae solum, sed etiam Barbariae, ab Aristotele, mo—
reS, instituta, disciplinas ; 16 a Theophrasto leges etiam
cognovimus. cumque uterque eorum docuisset, qualem in
republica principem esse conveniret, pluribus praeterea cum
scripsisset, qui esset optimus reipublicae status ε hoc amplius
Theophrastus, quae essent in republica inclinationes rerum,
et momenta temporum, quibus esset moderandum, utcum-
que res postularet. Vitae autem degendae ratio maxime qui—
dem illis placuit quieta, in contemplatione et cognitione po—
sita rerum : quae quia deorum erat vitae simillima, sapiente
visa est dignissima, atque his de rebus et splendida est eo-

10

1.1

rum et illustris oratio. De summo autem bono, quia dung-12..

genera librorum sunt, unum populariter scriptum, quod ἔξω· 5
τεςξκὸν appellabant3 alterum limatius, quod in commentariis 12

reliquerunt : non semper idem dicere videntur ε nec in sum-
ma tamen ipsa aut varietas est ulla, apud hos quidem, quos
nominavi, aut inter ipsos dissensio. sed cum beata vita quae·
ratur, idque sit unum, quod philosophia spectare et sequi
debeat: sitne ea tota sita in potestate sapientis, an possit
aut labefactari, aut eripi rebus adversis, in eo nonnumquam
variari inter eos et dubitari videtur. quod maxime efficit
Theophrasti de beata vita liber: in quo multum admodum
fortunae datur. quod si ita se habeat, non possit beatam prae-
stare vitam sapientia. haec mihi videtur delicatior, ut ita di-
cam, molliorque ratio, quam virtutis vis gravitasque postu-

14 locuti essent, ut] An excidit ita ἕ 16 α Theophrasto leges etiam] Libros
15 omnium fere civitatum] In libris Theophrasti de legibus commemorat
Politicis.- Diog. Laertius, et alii.

