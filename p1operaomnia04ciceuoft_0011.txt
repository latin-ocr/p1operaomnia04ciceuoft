M. TULLII CICERONIS

ACADEMICAE QUAESTIONES.

 

CICERO VARRONI S. D.

ETSI munus flagitare, quamvis quis ostenderit, ne populus
quidem solet, nisi concitatus: tamen ego exspectatione pro-
missi tui moveor, ut admoneam te, non ut flagitem. misi au-
tem ad te quatuor admonitores non nimis verecundos. nosti
enim profecto os adolescentioris Academiae. Ex ea igitur
media excitatos misi. qui, metuo, ne te forte flagitent. ego
autem mandavi, ut rogarent. Exspectabam omnino jamdiu,
meque sustinebam, ne ad te prius ipse quid scriberem, quam
aliquid accepissem, ut possem te remunerari quam simillimo
munere. Sed cum tu tardius faceres, id est, ut ego interÎ‡
pretor, diligentius, teneri non potui, quin conjunctionem
studiorum, amorisque nostri, quo possem litterarum genere,
declararem. Feci igitur sermonem inter nos habitum' m Cu-
mano, cum esset una Pomponius. tibi dedi partes Antio-
chinas, quas a te probari intellexisse mihi videbar: mihi
sumsi Philonis. Puto fore, ut, cum legeris, mirere id nos
locutos esse inter nOS, quod numquam locuti sumus. sed no-
sti morem dialogorum. Posthaec autem, mi Var1o, quam
plurima, si videbitur, et de nobis, et inter nos: sero fortasse:
sed superiorum temporum, fortuna reipublicae, causam susti-
neatz haec ipsi praestare debemus. atque utinam quietis tem-
poribus, atque aliquo, si non bono, at saltem certo statu
civitatis, haec inter nos studia exercere possemus! quamquam
tum quidem vel aliae quaepiam rationes, honestas nobis et
curas, et actiones darent nunc autem quid est, sine his cur
vivere velimus? mihi vero cum his ipsis vix: his autem de-
tractis, ne vix quidem. sed haec coram, et saepius. Migra-b,
tionem, et emtionem feliciter evenire volo, tuumque in ea re

consilium probo. Cura ut valeas.

