LIBER PRIMUS. 533

mensem, cum oppugnaret Syracusas, visum esse audire vo-
cem, se postridie cenaturum Syracusis: cum autem is dies
illuxisset, magnam seditionem in castris ejus inter Poenos et
Siculos milites esse factam: quod cum sensissent Syracusani,
improviso eos in castra irrupisse, Hamilcaremque ab iis vi-
vum esse sublatum. Ita res somnium comprobavit. Plena
exemplorum est historia, tum referta vita communis. At51
vero P. Decius ille, Q. F. qui primus e Deciis consul fuit,
cum esset tribunus militum M. Valerio, A. Cornelio consuli·
bUS, a Samnitibusque premeretur noster exercitus, cum peri-
cula proeliorum iniret audacius, monereturque, ut cautior
esset, dixit, quod exstat in annalibus: sibi in somnis visum
esse, cum in mediis hostibus versaretur, occidere cum maxima
gloria. Et tum quidem incolumis exercitum obsidione libe-
ravit. Post triennium autem, cum consul esset, devovit se, et
in aciem Latinorum irrupit armatus. quo ejus facto superati
sunt, et deleti Latini. Cujus mors ita gloriosa fuit, ut ean-
dem concupisceret filius. Sed veniamus nunc, si placet, ad 52
somnia pbilosophorum. Est apud Platonem Socrates, cum 2 5
esset in custodia publica, dicens Critoni, suo familiari, sibi
post tertium diem esse moriendum: vidisse se in somnis
pulcritudine eximia faeminam, quae se nomine appellans dice-
ret Homericum quendam ejusmodi versum:

Tertia te Phthiae tempestas laeta locabit.

Quod ut est dictum, sic scribitur contigisse. Xenophon So-
craticus, qui vir et quantus? in ea militia, qua cum Cyro
minore perfunctus est, sua scribit somnia 3 quorum eventus
mirabiles exstiterunt. Mentiri Xenophontem, an delirare di- 53
cemus? Quid? singulari vir ingenio Aristoteles, et paene di· b·
vino, ipsene errat, an alios vult errare? cum scribit, Eude-
mum Cyprium, familiarem suum, iter in Macedoniam faci-
entem Pheras venisse3 quae erat urbs in Thessalia tum ad-
modum nobilis, ab Alexandro autem tyranno crudeli domi-
natu tenebatur: in eo igitur oppido ita graviter aegrum Eu-
demum fuisse, ut omnes medici diffiderent: ei visum in quiete
egregia facie juvenem dicere, fore, ut perbrevi convalesceret,
paucisque diebus interiturum Alexandrum tyrannum, ipsum
autem Eudemum quinquennio post domum esse rediturum.
Atque ita quidem prima statim, scribit Aristoteles, conse-
cuta 3 et convaluisse Eudemum 3 et ab uxoris fratribus inter·
fectum tyrannum: quinto autem anno exeunte, cum esset
spes ex illo somnio, in Cyprum illum ex Sicilia esse reditu-
rum, proeliantem eum ad Syracusas occidisse: ex quo ita
illud somnium esse interpretatum, ut, cum animus Eudemi e
corpore excesserit, tum domum 87 revertisse videatur. Ad-

97 revertisse videatur] Legendum videtur videntur.
Μ m 3

