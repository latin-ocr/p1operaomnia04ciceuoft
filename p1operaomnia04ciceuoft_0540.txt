532 DE DIVINATIONE

esset, ter eum, scribit, frustra appetivisse manibus, cum se
convolvens sol elaberetur, et abiret: ei magos dixisse (quod
genus sapientum et doctorum habebatur in Persis) ex triplici
appetitione solis, xxx annos Cyrum regnaturum esse, por-
tendi. quod ita contigit. narn ad septuagesimum pervenit,
47 cum xi, natus annos regnare coepisset. Est profecto quid·-
dam etiam in barbaris gentibus praesentiens atque divinans ε
siquidem ad mortem proficiscens Calanus Indus, cum ad-
scenderet in rogum ardentem, O praeclarum discessum, in-
quit, e vita! cum, ut Herculi contigit, mortali corpore cre-
mato, in lucem animus excesserit. Cumque Alexander eum
rogaret, si quid vellet, ut diceret3 Optime, inquit: prope-
diem te videbo. quod ita contigit. nam Babylone paucis post
diebus Alexander est mortuus. Discedo parumper a somniis:
aad quae mox revertar. Qua nocte templum Ephesiae Dianae
deflagravit, eadem constat ex Olympiade natum esse Ale-
xandrum, atque, ubi lucere coepisset, clamitasse magos, pe-
stem ac perniciem Asiae proxima nocte natam. Haec de In-
24 dis et Magis. Redeamus ad somnia. Hannibalem 84 Coelius
48 scribit, cum columnam auream, quae esset in 8⁵ fano Junonis
Laciniae, auferre vellet, dubitaretque, utrum ea solida esset,
an extrinsecus inaurata, perterebravisse: cumque solidam in-
venisset, statuissetque tollere, ei secundum quietem visam
esse 86 J unonem praedicere, ne id faceret, minarique, si id fe-
cisset, se curaturam, ut eum quoque oculum, quo bene vide-
ret, amitteret : idque ab homine acuto non esse neglectum ι
itaque ex eo auro, quod exterebratum esset, buculam curasse
49 faciendam, et eam in summa columna collocavisse. Hoc
idem in Sileni, quem Coelius sequitur, Graeca historia est: is
autem diligentissime res Hannibalis persecutus est: Hanni-
balem, cum cepisset Saguntum, visum esse in somnis a Jove
in deorum concilium vocari: quo cum venisset, Jovem im-
perasse, ut Italiae bellum inferret, ducemque ei unum e con-
cilio datum : quo illum utentem, cum exercitu progredi coe-
pisse: turn ei ducem illum praecepisse, ne respiceret: illum
autem id diutius facere non potuisse, elatumque cupiditate
respexisse ς tum visam beluam vastam et immanem, circum-
plicatam serpentibus, quacumque incederet, omnia arbusta,
virgulta, tecta pervertere: et eum admiratum quaesisse de
deo, quodnam illud esset tale monstrum: et deum respon-
disse, vastitatem esse Italiae, praecepisseque, ut pergeret pro-
50 tinus3 quid retro, atque a tergo fieret, ne laboraret. Apud
¹²⁴ ‘³ss‘ Agathoclem scriptum in historia est, Hamilcarem Karthagi—

84 Coelius] V. Clav. in Antipater. 86 Junonem praedicere] Verbum hoe
85 fano Jnnom's Laciniae] Quod esset non videtur aptum. nam praedictio se·-
ad promontorium Lacinium, v. Gronov. quitur. Conjcci edicere.
:ad Liv. XXIV, 3.

