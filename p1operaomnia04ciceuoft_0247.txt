LIBER PRIMUS. 239
nec quisquam attingit, praeter eos, qui eandem licentiam
scribendi sibi permitti volunt. Quare 14 si aliquid Oratoriae
laudis nostra attulimus industria, multo studiosius philoso-
phiae fontes aperiemuS, e quibus etiam nilla manabant.
Sed, ut Aristoteles, vir summo ingenio, scientiae copia, cum4
motus esset Isocratis rhetoris gloria, 16 docere etiam coepit,7
adolescentes dicere, et prudentiam cum eloquentia jungere:
sic nobis placet 17 nec pristinum dicendi studium deponere,
etin hac majore, et uberiore arte versari. hanc enim perfe-
ctam philosophiam semper judicavi, quae de maximis quae-
stionibus copiose posset, ornateque dicere: in quam exer-
citationem ita nos studiose 18 [operam] dedimus, ut jam
etiam scholas Graecorum more habere auderemus: ut nuper
tuum post discessum in Tusculano, cum essent plures mecum
familiares, tentavi, quid in eo genere possem. ut enim antea
declamitabam causas, quod nemo me diutius fecit: sic haec
nunc mihi senilis est declamatio. Ponere jubebam, de quo
quis audire vellet: ad id aut sedens, aut ambulans dis-
putabam. Itaque dierum quinque scholas, ut Graeci ap-8
pellant, in totidem libros contuli. fiebat autem ita, ut, curn
is, qui audire vellet, dixisset, quid sibi videretur, tum ego
contra dicerem. haec est enim, ut scis, vetuS‚ et Socratica ratio
contra alterius opinionem disserendi. nam ita facillime, quid
verisimillimum esset, inveniri posse Socrates arbitrabatur. sed
quo commodius disputationes nostrae explicentur, sic eas
exponam, quasi agatur res, non quasi narretur. ergo ita
nascetur exordium.

A. Malum mihi videtur esse Mors. M. Iisne, qui mortui-5
sunt, an iis, quibus moriendum est? A. Utrisque. M. Est9
miserum igitur, quoniam malum. A. Certe. M. Ergo et ii,
quibus evenit jam, ut morerentur, et ii, quibus eventurum Ξ 150’
est, miseri. A. Mihi ita videtur. M. nemo ergo non miser? ’
A. Prorsus nemo. M. Et quidem, si tibi constare vis, omnes,
quicunque nati sunt, eruntve, non solum miseri, sed etiam
semper miseri. nam si solos eos diceres miseros, quibus

14 εὶ aliquid Oratort'ae laudis] Cor-
rexere quidam, in his Davis. laudi. at-
que ita et habent quaedam edd. vett.
Mediol. &c. non necesse erat. attulimus
referri potest ad Latinos, Romanos, his
attulit laudem oratoriam. Ms. Guelf.
habet laudis.

15 illa manabant] Ferri potest. sed
valde placet Pearcii correctio manabat,
ut ad oratoriam laudern pertineat.

16 dicere etiam caepit, adolescentes do-
eer'e] Falsum est Aristotelem dixisse.-
i. e. oratorem egisse. Sed motus 111-
vidia erga Isocratem, qui scholas di-

cendi haberet, coepit et ipse rhetorem
agere. itaque pro dicere legendum vide-
tur dome et post delendum hoc ver—
bum. Bentleius correxit, dicere etiam
coepit ad adolescentes: quod non placet.
optimum videtur verba dicere et docere
permutare.

17 nec—deponere, &c.] Usitatius foret
et-non deponere, et. Sed et alibi Cicero
sic nec vel neque ponit, sequente et, v.
ad Or. pro Quint. 1. et Clav. in neque.

18 operam dedimus] operam mihi sus-
pectum est, putoque delendum. Sic
vidi et placuisse Lambino et aliis.

