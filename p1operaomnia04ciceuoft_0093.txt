LIBER PRIMUS. 85

suppetet: et tamen qui diligenter haec, 2⁵ quae de philoso-
phia litteris mandamus, legere assueverit, judicabit nulla ad
legendum his esse potiora. quid est enim in vita tantopere
quaerendum, quam cum omnia in philosophia, tum id, quod .
his libris quaeritur, quid sit finis, quid extremum, quid ulti-
mum, quo sint omnia bene vivendi, recteque faciendi consilia
referenda? quid sequatur natura, ut summum ex rebus ex-
petendis? quid fugiat, ut extremum malorum? qua de re
cum sit inter doctissimos magna dissensio, 26 quis alienum
putet ejus esse dignitatis, quam mihi quisque tribuit, quod
in omni munere vitae optimum et verissimum sit, exquirere?
An, partus ancillae sitne in fructu habendus, disseretur inter 12
principes civitatis, P. Scaevolam, Μ’ Manilium ἒ 27 ab hisque b.
M. Brutus dissentiet, quod et acutum genus est, et ad usus
civium non inutile: nosque ea scripta, reliquaque ejusdem
generis et legimus libenter, et legemus: haec, quae vitam⁴
continent omnem, negligentur? Nam, ut sint illa vendibi÷2
liora, haec uberiora certe sunt. quamquam id quidem licebit
iis existimare, ui legerint. -Nos autem hanc omnemquae-
stionem de fini us bonorum et malorum, fere a nobis expli· ι
catam esse 28 his litteris arbitramur, in quibus, quantum po-
tuimus, non modo quid nobis probaretur, sed etiam quid a
singulis philosophiae disciplinis diceretur, persecuti sumus.

Ut autem a facillimis ordiamur, prima veniat in medium5
Epicuri ratio, quae plerisque notissima est ε quam a nobis sic 13
intelliges expositam, ut ab ipsiS, qui eam disciplinam pro-
bant, non soleat accuratius explicari. verum enim invenire
volumus, non tamquam adversarium aliquem convincere.
Accurate autem quondam a L. Torquato, homine omni do-
ctrina erudito, defensa est Epicuri sententia de voluptate3 a
meque ei responsum, cum C. Triarius, in primis gravis et
doctus adolescens, ei disputationi interesset. Nam cum ad 14
me in Cumanum salutandi causa uterque venisset, pauca
primo inter nos de litteris, quarum summum erat in utroque
studium3 deinde Torquatus: Quoniam nacti te, inquit, su-
mus aliquando otiosum, certe audiam, quid sit, quod Epicu-
rum nostrum, non tu quidem oderis, ut fere faciunt, qui ab
eo dissentiunt, sed certe non probeS, eum, quem ego arbitror
unum vidisse verum, maximisque erroribus animos hominum
liberavisse, et omnia tradidisse, quae pertinerent ad benep.⁵2..
beateque vivendum: sed existimo, te, sicut nostrum Tria-²·

25 quae de p. litteris mandamus] Dixit 27 ab hisque M. Brutus dissentiet] Ne-
mandamus quia hunc de finibus librum gabat sc. cum illi affirmarent, ut in
proprie respicit, ut e seqq. patet. Digestis traditur, L. V11. t. 1. l. 68.

26 quis alienum putet] Atqui supra 28 his literis] i. e. libris his ed. pr.

dixit, esse, qui putent. non ergo absurde Ven. 1471. etiam scr. quidam. Vulgo
Davisius conjecit quia. putem. iis liten's.

<³3

