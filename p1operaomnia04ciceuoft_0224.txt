216 DE FINIB. BONOR. ET MALOR.

tum, et, si qua sint ei membra adjuncta, tueatur? sic ad illa,
quae semper habuit, junget ea, quae postea accesserint: nec
eundem finem habebit, quem cultor ejus habebat: sed volet
secundum eam naturam, quae postea ei adjuncta sit, vivere.
⁶³ ita et similis erit et finis boni, atque antea fuerat, nec idem
tamen. non enim jam stirpis boumn quaeret, sed animalis.
quod si non sensus modo ei sit datuS, verum etiam animus
hominis: 64non necesse est, et illa pristina manere, ut
tuenda? et inter haec multo esse cariora, quae accesserint?
animique optimam quamque partem carissimam? in eaque
expletione naturae summi boni finem consistere, cum longe,
multumque praestet menS, atque ratio? Sic et extremum
omnium appetendorum, 65 atque ductum a prima commenda-
tione naturae‚ multis gradibus 66 adscendit, ut ad summum
b‚perve11iret: quod cumulatur ex integritate corporis, et ex
mentis ratione perfecta.
15 Cum igitur ea sit, quam exposui, forma naturae3 si, ut
41 initio dixi, simul atque ortus esset, si quisque cognosceret,
judicareque posset, quae vis et totius esset naturae, et par-
tium singularum, continuo videret, quid esset hoc, quod
quaerimus, omnium rerum, quas expetimus, summum, et
ultimum : nec ulla in re peccare posset. nunc vero a primo
quidem mirabiliter occulta natura est, nec perspici, nec
cognosci potest. progredientibus autem aetatibus, sensim,
tardeve potius quasi 67nosmetipsos cognoscimus. itaque illa
prima commendatio, quae a natura nostri facta est, nobis
obscura, et incerta est: primusque appetitus ille animi
68 tantum agit, ut salvi atque integri esse possimus, 69 cum
autern dispicere coepimus, et sentire, quid simus, et quid
animantibus ceteris differamus, tum ea sequi incipimus, ad
42 quae nati sumus. Quam similitudinem videmus in bestiis.
q'uae primo, in quo loco natae sunt, ex eo se non commovent:
deinde suo quaeque appetitu movetur. serpere anguiculos‚
nare anaticulas, evolare merulas, cornibus uti videmus boves,
nepas aculeis : suam denique cuique naturam esse ad viven-
dum ducem. quae similitudo in genere etiam humano ap·-
paret. parvi enim primo ortu sic jacent, tamquam omnino

63 ita e! similis eri! finis b.] et post
ita est in edd. pr. quibusdam in aliis
ante erit. illud melius, nisi fuit, ita

vulgato ⁷communitate dedi, ut placuit
eidem Lambino et Davisio z Ms. Elien-
sis habebat commutatione.

similis ei eritf. b. quod non displicet.

64 non necesse cst et illa pr. m, ut
tuenda] Ed. pr. habet nonne. nihil in-
terest. ut autem insititium esse puto,
et e prima syllaba verbi sequentis
natum.

065 atque ductum a prima commenda-
tione naturae] atque Lambinus deleri
volebat. recte. deinde commendatione pro

66 adscendit, ut—pervcttiret.] Haec
forma orationis mihi non placet. Puto
scribendum perveniat.

67 nosmetipsos] Immo nosmetipsi.

68 tantum agit] Videtur hoc ex-
cidisse.

69 cum a. dispicere coeperimus] Vide-
tur legendum coepimus. et sic habent
Mss. Par. ap. Alemannum. '

