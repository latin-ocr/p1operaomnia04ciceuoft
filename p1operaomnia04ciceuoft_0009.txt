PRAEFATIO.

 

QUI hoc volumine continentur libri Ciceronis, ea rerum
praestantia insignes sunt, ea disserendi cum subtilitate et ele-
gantia, tum copia et suavitate, ut nihil iis esse possit ad in-
genium rerum optimarum copia alendum uberius, et acuen-
dum efficacius, orationem denique in disserendo fingendam
ornandamque apte ad rei cujusque genus atque modum li-
matius. Itaque ut est quisque ad sensum illorum bonorum
minus hebes, ita plus horum librorum lectione teneatur ne-
cesse est. Nos quidem hi libri juvenili aetate legi coepti, ita
dulcedine bonorum suorum et pulchritudine cepere, ut iis
legendis satiari nunquam potuerimus. Quo libentius etiam
ad eos recensendos, et tum emendandos, tum explicandos ac-
cessimus. In quo nos non parvo exemplorum tum scripto-
rum, tum formis literarum expressorum numero adjuti su-
mus. Scriptorum quidem exempla bibliothecae variae,
Gothana, Guelferbytana, Curiensis, excerpta autem e talibus
exemplis amici plures suppeditavere, editorum autem exem-
pla antiquiora, turn pariter bibliothecae publicae, tum nostra,
quam a multis annis Ciceronianorum librorum exemplis in-
struere studuimus: in quibus sunt, quae a superioribus eo-
rum editoribus, vel omnino non, vel non satis diligenter con-
sulta reperimus. Libros hos primi uno volumine edidere,
Sweinhemius et Panartius, omissis tamen de Officiis libris,
quos post a. 1479 ab iis editos habemus, et Tusculanis quae-
stionibus‚ quae an. 1471 ex eorum officina prodiere, ante ab
Ulrico Gallo Viennensi editae, Jo. de Colonia et Jensono
aliisque post hos, etiam cum notis, de quibus editionibus F a-
bricii Bibliotheca latina consulenda est, sicut et de editioni·
bus horum librorum universorum, et in exemplis quae postea
ad eorum exemplum facta sunt, non reperiuntur. Primum
eos addidit, quod sciam, editio Mediolanensis loco tertio.
VOL. «lv. Ρ. 1. Β

