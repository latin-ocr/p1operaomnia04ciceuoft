LIBER QUARTUS. 43

rum, quae vigilantes videmus. Plurimum interest. sed id ⁵2
omittamus. illud enim dicimus, non eandem esse vim, neque
integritatem dormientium, et vigilantium, nec mente, nec
sensu. Ne vinolenti quidem quae faciunt, eadem approba-
tione faciunt, qua sobrii ε dubitant, haesitant, revocant se in-
terdum, iisque, quae videntur, imbecillius assentiuntur: cum-
que edormiverunt, illa visa quam levia fuerint, intelligunt.
quod idem contingit insanis3 ut et incipientes furere, sen-
tiant, et dicant, aliquid, quod non sit, id videri sibi : et, cum
relaxentur, sentiant, atque illa dicant Alcmaeonis 3

Sed mihi neutiquam cor consentit cum oculorum adspectu.

At enim ipse. sapiens sustinet se in furore, ne approbet falsa 53
pro veris. Et alias quidem saepe, si aut in sensibus ipsius
est aliqua forte gravitas, aut tarditas, aut obscuriora sunt
quae videntur, aut a perspiciendo temporis brevitate exclu-
ditur. quamquam totum hoc, sapientem aliquando sustinere
assensionem, contra vos est. si enim inter visa nihil interes-
set, aut semper sustineret, aut numquam. Sed ex hoc ge-
nere toto perspici potest levitas orationis eorum, qui omnia
cupiunt confundere. Quaerimus gravitatis, constantiae, fir-
mitatis, sapientiae judicium: utimur exemplis somniantium,
furiosorum, ebriosorum. illud attendimus in hoc omni ge·-
nere, quam inconstanter loquamur. non enim proferremus
vino, aut somno oppress08, aut mente captos, tam absurde,
ut cum diceremus interesse inter vigilantium visa, et sobri-
orum, et sanorum, et eorum qui essent aliter affecti: tum b.
nihil interesse. Ne hoc quidem cernunt, omnia se reddere 54
incerta, quod nolunt. ea dico incerta, quae ἄδηλα Graeci. Si
enim res se ita habeant, ut nihil intersit, utrum ita cui videa-
tur, ut insano, an sano: cui possit exploratum esse de sua
sanitate? quod velle efficere, 11 non mediocris insaniae est.
Similitudines vero aut geminorum, aut signorum annulis
impressorum, pueriliter consectantur. quis enim nostrum
similitudines negat esse, cum eae plurimis in rebus appa-
reant? sed, si satis est ad tollendam cognitionem, similia
esse multa multorum z cur eo non estis contenti, praesertim
concedentibus nobis? et cur id potius contenditis, quod
rerum natura non patitur, ut non suo quidque genere sit
tale, quale est? nec sit in duobus aut pluribus nulla re dif-
ferens ulla communitas ἓ ut sibi sint et ova ovorum, et apes
apium simillimae. Quid pugnas igitur? aut quid tibi vis in 55
geminis? conceditur enim similes esse ε quo contentus esse
potueras. tu autem vis eosdem plane esse, non similes. quod

Mn nlon mediocris insaniae est] Sic, non insania, habent edd. Ven. Med. vict. et
ss. p ures. recte.

