126 DE FINIB. BONOR. ET MALOR.
rata voluptate: et quaerebas, quis aut hoc miserior, aut su-

. periore illo beatior foret? deinde concludebas, summum
ΞΟ malum esse dolorem, summum bonum voluptatem? L. Tho-
rius Balbus fuit, Lanuvinus ; quem meminisse tu non potes. is
ita vivebat, ut nulla tam exquisita posset inveniri voluptas,
qua non abundaret. erat et cupidus voluptatum, et cujusvis
generis ejus intelligens, et copiosus: ita non superstitiosus,
ut illa plurima in sua patria sacrificia, et fana contemneret:
ita non timidus ad mortem, ut in acie sit ob rempublicam
64 interfectus. Cupiditates non Epicuri divisione finiebat, sed
sua satietate. habebat tamen rationem valitudinis: utebatur
iis exercitationibus, ut ad cenam et esuriens, et sitiens veni-
ret : eo cibo, qui et suavissimus esset, et idem facillimus ad
concoquendum: vino, et ad voluptatem, et ne noceret.
cetera illa adhibebat, quibus demtis negat se Epicurus in·-
telligere‚ quid sit bonum. aberat omnis dolor ε qui si adesset,
nec molliter ferret 3 et tamen medicis plus, quam philosophis
uteretur. color egregius, integra valitudo, summa gratia, vita
65 denique conferta voluptatum omnium varietate. 20 Hunc vero
beatum ratio quidem vestra sic cogit. Ego, huie quem ante-
ponam, non audeo dicere: 21 dicet pro me ipsa virtus3 nec
dubitabit isti vestro beato M. Regulum anteponere. quem
quidem, cum sua voluntate, nulla vi coactuS, 22 propter
fidem, quam dederat hosti, ex patria Karthaginem revertisset,

2³ tum ipsum, cum vigiliis et fame cruciaretur, clamat virtus
b,beatiorem fuisse, quam potantem in rosa Thorium. Bella
magna gesserat3 bis consul fuerat3 triumpharat: nec tamen
sua illa superiora, tam magna, neque tam praeclara ducebat,
quam illum ultimum casum, quem propter fidem, constan-
tiamque susceperat: qui nobis miserabilis videtur audienti-
bus, illi perpetienti 24 erat voluptarius. 2⁵ non enim hilaritate,
nec lascivia, nec risu, aut joco, comite levitatis, sed saepe
66etiam tristes firmitate, et constantia sunt beati. Stuprata
per vim Lucretia a regis filio, testata cives, seipsa interemit.
hic dolor, populi Romani duce et auctore Bruto, causa civi-
tati libertatis fuit: ob ejusque mulieris memoriam primo
anno et vir, et pater ejus, consul est factus. Tenuis L.

20 Hunc vero beatum] Int. dicetis.
post pro oratio cum Davisio dedi ratio
et cogit pro cogitat.

21 dicet pro me i. v.] Vulgati dicit.
Edd. pr. omnes dicet. et sequitur nec
dubitabit.

22 proptcr fldem] Sic ed. pr. Ven.
1471. Ald. nepos. recte. sequentes scre
male praeter. Correxit sie et Davisius.

23 tum ipsum] Davisius correxit eum
ipsum. non bene· ipsum additur par-

ticulis temporis, ut ad Epp. ad Act.
notavimus. tum ipsum est illo ipso tem·
ore.
p 24 erat voluntarius] Hoc verum esse
nullo modo potest. Bene Davisius e
Mss. dedit voluptarius, quod et edd.
quaedam habent.
25 non enim hilaritate] Deest sub·
jectum, quod respondeat alteri tristes. an
hilares hilaritate ἓ

